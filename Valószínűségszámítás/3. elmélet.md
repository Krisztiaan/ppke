# 3. előadás elmélet

## Definíció: várható érték

Az $X$ diszkrét valószínűségi változó $E(X)$-szel jelölt várható értékének, ha eloszlása a $v(x_i)=p_i=P(X=x_i) (i=1,2,\ldots,n)$ összefüggéssel adott, az $E(X)=x_1v(x_1)+x_2v(x_2)+\ldots+x_nv(x_n)=\sum^n_{i=1}x_iv(x_i)$ képlettel meghatározott számot nevezzük.

## Definíció: eloszlásfüggvény

A $F(x)=P(X\lt x), \forall x \in R$ formulával adott $F(x)$ függvényt az $X$ valószínűségi változó eloszlásfüggvényének nevezzük.

### Tulajdonságai

$F(x)\geq 0$
monoton növekvő, azaz $\forall a,b$ esetén ha $a\lt b$, akkor $F(a)\leq F(b)$
$\lim_{x\to -\infty}F(x)=0$ és $\lim_{x\to +\infty}F(x)=1$
$F(x)$ minden pontban balról folytonos, azaz $\forall c \in R$ esetén $\lim_{x\to c-0}F(x)=F(c)$

## Definíció: folytonos valószínűségi változó

Ha az $X$ valószínűségi változó $F(x)$ eloszlásfüggvénye folytonos, akkor az $X$ változót és az eloszlását is folytonosnak nevezzük.

## Definíció: szórásnégyzet (variancia)

Az $X$ valószínűségi változó szórásnégyzetének (varianciájának) az $(X-E(X))^2$ valószínűségi változó várható értékét nevezzük, azaz $D^2(X)=\sum_{i=1}^n(x_i-E(X))^2v(x_i)=E((X-E(X))^2)$ formulával adott számot.

## Definíció: szórás (diszperzió)

A $D^2(X)$ szórásnégyzet pozitív négyzetgyökét az $X$ valószínűségi változó szórásának (standard eltérésének) nevezzük, $D(X)=\sqrt{E((X-E(X))^2)}$

## Tétel$D^2(X)=\sum x_i^2v(x_i)-E(X)^2=E(X^2)-E(X)^2$

## Definíció: egyenletes eloszlás

Az $X$ valószínűségi változót egyenletes eloszlásúnak nevezzük az $]a;b[$ intervallumon, ha sűrűségfüggvénye:

$$
  f(x) = \left\{
     \begin{array}{@{}l@{\thinspace}l}
	   \frac{1}{b-a}  &: \text{ha } a \lt x \lt b, \\
       \text{0} &: \text{egyébként}
     \end{array}
   \right.
   \space x\in R
$$

várható értéke: $E(X)=\frac{a+b}{2}$
szórása: $D(X)=\frac{b-a}{\sqrt{12}}$
szórásnégyzete: $D^2(X)=\frac{(b-a)^2}{12}$

## TételAnnak a valószínűsége, hogy $n (n=1,2,\ldots)$ független kísérletsorozatban az $A$ esemény pontosan $k$-szor következik be, azaz az $A$ esemény bekövetkezéseinek számát megadó $X$ valószínűségi változó $x_k$ értéke éppen $k$ (tehát $x_k=k$) a $p_k=P(X=k)=\binom{n}{k}p^k(1-p)^k ; (k=0,1,2,\ldots,n) ; (0\leq p \leq 1)$ képlettel adható meg.

## Definíció: binomiális eloszlás

A $p_k=P(X=k)=\binom{n}{k}p^k(1-p)^k ; (k=0,1,2,\ldots,n) (0\leq p \leq 1)$ eloszlást n-edrendű, p paraméterű binomiális eloszlásnak nevezzük.

## Definíció: hipergeometrikus eloszlás

Azt az $X$ valószínűségi változót, amely az $x_k=k ; (k=0,1,2,\ldots,n)$ értékeket $p_k=P(X=k)=\frac{\binom{M}{k}\binom{N-M}{n-k}}{\binom{N}{n}}$ valószínűséggel veszi fel, hipergeometrikus eloszlású valószínűségi változónak nevezzük, ahol $N,M,n$ nemnegatív egészek, és $E\lt N$, $0\lt n \leq \min(M,N-M)$.

$N$: elemszám
$n$: kiválasztás mérete
$M$: adott tulajdonsággal rendelkező elemek száma
$k$: adott tulajdonságú elemekből kiválasztás mérete

$p=\frac{M}{N}$
várható értéke: $E(X)=n\frac{M}{N}=np$
szórásnégyzete: $D^2(X)=np(1-p)(1-\frac{n-1}{N-1})$
